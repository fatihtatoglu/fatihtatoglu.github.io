---
layout: page
author: Fatih Tatoğlu
description: The short summary about using theme of the website.
date: 2021-11-19T00:00:00.000Z
published: true
permalink: about-theme.html
tags: fatih tatoglu blog theme turbo_c
order: 2
---

# Site Hakkında

Sitenin görünümü biraz retro ve sayfaların hepsi statik. Bu tespitlerinizin hepsine katılıyorum ve haklısınız. Buna rağmen bu siteyi yapmamın sebebi kendi geliştirdiğim ürünleri en rahat kullanacağım uygulamanın kendi kişisel web sayfam olması. Doğru duydunuz bu benim kişisel web sayfam.

Kişisel sayfam için çoğunluğu kendi geliştirmiş olduğum temalar ve uygulamaları kullanmaya özen göstermeye çalışıyorum. Yaptıklarımı hem test etmek hem de göstermek için en iyi fırsatın bul olduğunu düşünüyorum. Şu anda tema ve site motorunu ben geliştirdim ve şu anda GitHub üzerinde sunuyorum.

## Tema

Bu temayı benim ilk programlamaya başladığım zamanlarda kullandığım [Turbo C/C++](https://en.wikipedia.org/wiki/Turbo_C%2B%2B "Borland Turbo C/C++") uygulamasından esinlenerek geliştiriyorum. Tam olarak bitmedi ama yine de kişisel bir site için gereken çoğu özelliği eklediğimi düşünüyorum.

Daha fazla detay öğrenmek ve hatta temayı geliştirmem de bana yardım etmek isterseniz temanın [GitHub](https://github.com/fatihtatoglu/blog-theme-turboc/) adresini ziyaret edebilirsiniz.

## Site Motoru

Önyüzde gördüklerinizin yanında arka planda da sitenin motorunu ben geliştiriyorum. Üniversitede bir arkadaşımın yaptığı şakadan yola çıkarak adını **enginar** koyacaktım ama sonra biraz daha modern olması ve amacını da anlatabilmesi için **enginær** oldu adı. Ama geliştirme sırasında gördüm ki `æ` harfi hiç bir şekilde desteklenmiyor ve önüme engel olarak kalıyor. O yüzden projenin adı **enginær** olsa bile daha çok **enginaer** olarak görünüyor.

**Enginær**'ın yaptığı iş çok basit. Sadece ona verilen kaynakları işleyip sonunda statik bir web sitesi oluşturuyor.

Daha fazla detay öğrenmek ve geliştirmem de bana yardım etmek isterseniz Enginær'ın [GitHub](https://github.com/fatihtatoglu/enginaer/) adresini ziyaret edebilirsiniz.
