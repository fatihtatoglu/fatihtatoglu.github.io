---
layout: post
published: true
author: Fatih Tatoğlu
date: 2022-05-28T16:47:14Z
permalink: ./kocluk/bir-yoneticinin-yolu.html
language: tr

description: Pandemi ile başlayan yöneticilik yolculuğum sırasında olanlar ve yaşadıklarım.
tags: yönetici koçluk takım_arkadaşı şeffaflık
category: coaching
---

# Bir Yöneticinin Yolu

![Yol Ayrımı](../../image/kariyer-yol.jpg)

Pandemi başlar başlamaz yönetici oldum. Zor bir dönemde zor bir görev. Ama şunu söylemem lazım yöneticilik çok rahatlıkla zaman ayırarak öğrenilebilecek bir görev ve yolculuk. Farklı bakış açılarından farklı değerlendirmelerden sonra her yöneticinin kendi yolunu bulacağına inanıyorum. Bu yolculukta yanlışlar veya hatalar yerine eksikler olduğunu görebilmek çok önemli. Çünkü işin bütün sırrı orada.

Yöneticilik görevi verilene kadar tam anlamıyla hiç insan yönetimi tecrübem olmadı. Süreç yönettim, proje yönettim ama insan yönetmek ile ilgili hiç bir fikrimin olmadığını ilk toplantıda farkkettim. Sonrasında tanıdığım yöneticilerin neler yaptığını izlemeye başladım. Yaptıklarını sormaya ve sorgulamaya başladım. Ama mantığımda oturmayan çok şey birikmeye başladığını fakkettiğimde, yolculuğun yorucu ve öğretici olacağı belli oldu.

Scrum Master olduğum zamanlardan ve aldığım eğitimlerden bir şeyler çıkartmaya, kitaplar okumaya ve araştırmaya başladım. Bir yöneticinin bana sormasını istediğim soruları yazdım ve sonra bir cesaretle takım arkadaşlarıma bireysel toplantılar attım.

- Neler yapmayı hedefliyorsun?
- Takımın çalışmasına engel olan şeyler neler?
- Takım içerisinde gözlemlendiğin sıkıntılar nelerdir?
- Takım içerisinde çalışırken karşılaştığın engeller nelerdir?
- Yöneticin seni nasıl değerlendirsin?

Bu soruların cevapları ilk adım için faydalı oldu. Ama şu anda dönüp baktığımda istekleri ve negatif olanı çok sorguladığımı gördüm.

Bu toplantıların ayarlanmasını, takibini, davetini ve içeriğini yani her şeyini ben sahipleniyordum. Takım arkadaşım sadece geliyor ve benim sorularıma cevap veriyor şeklindeydi. Kendi başıma iş çıkartmış gibi missettiğim bir anda devam etmeme kararı aldım.

## Şefler Kulübü

![Yemeksepeti Şefler Kulübü Paketi](https://cdn.image4.io/konseptkutu/f_auto/upload/portfoy/59/864469-yemeksepeti.jpg)

Motivasyonumu kaybetmemin ardından şirket bizi bir eğitim programına soktu. Adı havalı **Şefler Kulübü**. 5 haftanın sonunda takımlarımıza nasıl destek olacağımız ile ilgili bilgilerle donanmış olacağımız bir eğitim programıydı.

- Zor Diyalogları Yönetmek
- İnsan, Performans ve Ekip Yönetimi
- İşin Yönetimi

Eğitim sırasında o ana kadar yaptığım şeylerin aslında doğru olduğunu ama sadece biraz tecrübe ile şekillendirilmesi gerektiğini görünce kaybettiğim motivasyonum geri geldi. Eksik yaptığım noktaları görünce kendime kızdım. Ama sonrasında onları da yolculuğumun bir parçası olarak yanıma aldım.

![Basamaklar](../../image/kariyer-merdiven.jpg)

Günün sonunda aldığım eğitim ve daha öncesinde aldığım eğitimleri, okuduğum kitapları ve şu anda öğrenmeye devam ettiğim süreci de düşününce yönetici olma yolculuğunun keyifli yanlarını da göremeye başladım.

## Öğrendiklerim

Yolculuk yeni başladı ve başladığım günden beri üstüne koyarak devam ediyorum. Ama şu ana kadar bile öğrendiğim çok şey oldu. Öğrendiklerim arasındaki en önemli gördüğüm üç tanesi şu şekilde.

### Şeffaf olmak

Eğer bir yönetici şeffaf olursa o zaman takım arkadaşları ona güvenmeye başlıyor. Yönetici şeffaf olduğunda, takım da şeffaf olmaya başlıyor. Şeffaflık ile gelen güven takımın içerisinde yayılmaya başlıyor. İletişim dili daha temiz hale geliyor ve geri bildirim kolaylıkla iletişimimizin bir parçası halini alıyor.

### Eşit olmak

Takım arkadaşlarınızdan bazılarını daha çok sevebilir veya daha iyi geçinebilirsiniz. Ama yöneticilik yaparken herkese eşit davranılması gerektiğini unutmamak gerekiyor. Davranışlar ve yaklaşımlar her takım arkadaşınız için aynı olmalı. Faklılık olduğu zaman yöneticiye olan güven kayboluyor.

### Adil olmak

Yönetici olarak yaparken en çok uykularımı kaçıran konu. İçime sinmesi için özellikle dikkat ettiğim ve takım arkadaşlarımı en çok etkileyecek konuların başında geliyor. Adil olduğunuzu söylemeniz çoğunlukla yetmiyor, bunu göstermeniz lazım ama adil olmanıza engel olan kısımları paylaşmanız faydalı olacaktır. Adaletinizden şüphe edildiği anda güen konusnuda artık geri dönüşü olmayan bir noktaya doğru da ilerlenebilir. Yaptığınız het şey bir anda sizin için kabusa dönebilir.

Toparlamak gerekirse, ülkemizde çoğu zaman belli bir yaştan sonra sadece yapılabilecek tek iş olarak görülen yöneticilik görevi için çalışmak, gelişmek ve çabalamak gerekiyor. Eğer yöneticilik görevini sadece emir vermek, zam ve terfi dağıtmak olarak görüyorsanız yöneticilik size göre değildir. Yöneticilik bir yolculuktur ve üstüne koymadığınız, kendinizi geliştirmediğiniz her noktada çekilmez bir hale de gelebilir.

## Referanslar

1. [Yazının 1. Görseli](https://www.pexels.com/tr-tr/fotograf/koknar-agaclariyla-cevrili-yolun-fotografi-1578750/ "James Wheeler")
2. [Yazının 2. Görseli](https://www.konseptkutu.com/kurumsal-hediye/yemeksepeti "Yemeksepeti Şefler Kulübü Paketi")
3. [Yazının 3. Görseli](https://www.pexels.com/tr-tr/fotograf/duvar-merdiven-sigara-icmek-asili-4237473/ "Aakash Karki")