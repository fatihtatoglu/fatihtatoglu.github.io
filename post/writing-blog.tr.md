---
layout: post
author: Fatih Tatoğlu
description: Blog yazmak ve yazarken karşılaştığım zorlukları anlatmaya çalıştım. Motivasyon kaynağım olacak bir yazı.
date: 2022-03-20T00:00:00.000Z
published: true
permalink: ./notes/writing-blog.html
tags: blog_yazmak selçuk_erdem be_agile
category: notes
---

# Blog Yazmak

Fikirlerimi, ürettiklerimi veya öğrendiklerimi paylaşmak, günlük hayatımda yaptığım ama internet üzerinde yaparken sürdürülebilir olmasını sağlayamadığım isteklerimden biri.

Blog yazma ile ilgili çok fazla başlama hikayem var. Her seferinde, ***"bu sefer devam edeceğim"*** motivasyonu ile başlıyorum. Güzel bir tema seçiyorum, güzel görseller buluyorum. İlginç olduğunu düşündüğüm konuları araştırıp, anlayıp sonrasında kendi cümlelerim ile yazıyorum ve paylaşıyorum. Sonrası...

Eşime bu durumu anlattım ve *"sen başlamayı seviyorsun, ama devamını getirmiyorsun..."* dedi. 2020 yılında katıldığım bir seminerde konuşmacı olan [Selçuk Erdem](https://twitter.com/selcukerdem "Selçuk Erdem (@selcukerdem) / Twitter") de, *"... yazdığınız veya çizdiğiniz defter ve kalem sizi yargılamasın..."* dedi. Bütün bunları düşündüğümde daha önceden yazmak için kullandığım araçlar ve seçtiğim görseller hep güçlü ve hep beni yargılıyorlar diye düşündüm.

> Bu araçlarla bir yazı yazıyorsan harika olmalı.
>
> Seçtiğin görsel o kadar etkiliyeci olmalı ki, okuyucu hayran kalmalı.
>
> Yazıların bizi bize bizimle anlatmalı.
>
> Yazılarını herkes beğenmeli. Yoksa elalem ne der...

Yukarıdaki eleştirileri ben kendi kendime söylüyorum. Yani beynimin içindeki bir ses bunları kafamda söyleyip duruyor. Yazarken bunları düşünmekten kendime 7 veya 8 revize verdiğim yazılarım var. Kendimi bu kadar zorlamak veya kendime bu kadar yüklendikten sonra dönüp baktığımda yazılarımın çok okunmadığını görmek veya yazmaya devam edecek motivasyonu kendimde bulamamak kendimi kurban döngüsünde gibi hissettiriyor.

> Diğerleri haftalık paylaşımlar yapıyorlar. Onlarla yarışamam...

Amacım yarışmak değil, paylaşmak ve bundan keyif almak istiyorum. Aslında bu yazıyı o yüzden yazdım. Yine motivasyonum düşerse, bu yazımı okuduktan sonra amacımın ne olduğunu hatırlamak ve yazmaya devam etmek istiyorum. Bu amacımı pekiştirmek için [Selçuk Erdem](https://twitter.com/selcukerdem "Selçuk Erdem (@selcukerdem) / Twitter")’in benim gibi çizmekten hiç anlamayan birine bile bir karikatür çizdirdiği görseli de aşağıya bırakıyorum.

[![Be Agile](../../image/be-agile-cartoon.jpg "Be Agile")](https://www.instagram.com/p/CH2zB56hMWV)
